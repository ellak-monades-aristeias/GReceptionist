Στα πλαίσια του «GReceptionist» υλοποιείται ένα ολοκληρωμένο πακέτο διαχείρισης
κρατήσεων και εποπτείας τουριστικών μονάδων. Οι λειτουργίες που υποστηρίζονται
από το “GReceptionist” είναι:

1.  Καταγραφή των υπαρχουσών υποδομών σε δωμάτια της επιχείρησης.

2.  Εισαγωγή νέων κρατήσεων στο σύστημα.

3.  Επικύρωση των κρατήσεων κατά την προσέλευση των επισκεπτών ή ακύρωση για
    οποιοδήποτε λόγο.

4.  Απευθείας κατοχύρωση δωματίου σε περιπτώσεις απροειδοποίητης άφιξης.

5.  Άμεση εποπτεία της κατάστασης των δωματίων για οποιαδήποτε χρονική στιγμή.

Το εγχειρίδιο χρήσης της εφαρμογής στο οποίο επεξηγούνται βήμα προς βήμα όλες οι
παρεχόμενες λειτουργίες είναι διαθέσιμο στο Wiki
(<https://github.com/ellak-monades-aristeias/GReceptionist/wiki/PE4---Egxeiridio-xrisis-efarmogis>),
ενώ τα αντίστοιχα βίντεο επίδειξης στον φάκελο «Demo videos»
(<https://github.com/ellak-monades-aristeias/GReceptionist/tree/master/Demo%20videos>).

Για την εκτέλεση της εφαρμογής δεν απαιτείται η εγκατάσταση του προγράμματος (ή
κάποιου τρίτου προγράμματος), μόνο η εκτέλεση του αρχείου “GReceptionist.exe”,
από τον φάκελο “Release files”. Όλα τα περιεχόμενα του φακέλου “Release files”
από το repository του έργου στο Github θα πρέπει να αποθηκευτούν τοπικά σε
κάποια θέση στον υπολογιστή του χρήστη. Ο χρήστης δεν θα πρέπει να επέμβει στα
ονόματα των αρχείων και φακέλων, ούτε στην οργάνωσή τους για να μπορεί να γίνει
ομαλά η εκτέλεση της εφαρμογής. Το πλέον σημαντικό στοιχείο είναι το αρχείο της
βάσης “database.db” να βρίσκεται στον ίδιο φάκελο με τα υπόλοιπα αρχεία της
εφαρμογής, αλλιώς το πρόγραμμα δεν θα μπορεί να συνδεθεί με αυτήν και θα
εμφανίζει σχετικά μηνύματα λάθους στο χρήστη.

Η εφαρμογή έχει δοκιμαστεί και ελεγχθεί για την ομαλή λειτουργία της σε
λειτουργικό Windows και συγκεκριμένα στις εκδόσεις 7, 8, 8.1 και 10. Δεν
απαιτείται σύνδεση στο διαδίκτυο ή η εκτέλεση οποιουδήποτε άλλου υποστηρικτικού
προγράμματος.

Για αυτό το έργο ορίζονται ως τελικοί χρήστες οι επαγγελματίες στον χώρο των
μικρομεσαίων επιχειρήσεων του τουρισμού, καθώς αποκτούν πρόσβαση σε ένα δωρεάν
καθημερινό εργαλείο γραμμένο στα ελληνικά. Εφόσον, στις μικρές και μεσαίες
επιχειρήσεις οι παρεχόμενες λειτουργίες καλύπτουν τον καθημερινό κύκλο εργασιών,
το συγκεκριμένο εργαλείο διαχείρισης μπορεί να αντικαταστήσει επαρκώς αντίστοιχα
εμπορικά πακέτα με μηδενικό κόστος.

Στην καρτέλα Issues μπορούν οι ενδιαφερόμενοι χρήστες να συνεισφέρουν στην
ανάπτυξη της εφαρμογής διαχείρισης κρατήσεων επιχειρήσεων, εγγράφοντας τις
παρατηρήσεις τους σχετικά με προβλήματα που διαπιστώνουν (είτε αφορούν τον
κώδικα, είτε το interface, είτε τη βάση) ή προτάσεις βελτίωσής της.
